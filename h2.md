# Viikon 2 (H2) kotitehtäväraportti

### Tehtävänanto
a) Aiheuta lokiin kaksi eri tapahtumaa: yksi esimerkki onnistuneesta ja yksi esimerkki epäonnistuneesta tai kielletystä toimenpiteestä. Analysoi rivit yksityiskohtaisesti.

b) Tee unelmien apt-get -komento: yksi komentorivi, joka asentaa suosikkiohjelmasi.

c) Asenna komentokehotteen paketinhallinnasta kolme itsellesi uutta komentorivillä toimivaa ohjelmaa. Kokeile kutakin ohjelmaa sen pääasiallisessa käyttötarkoituksessa.

g) Vaikeampi vapaaehtoinen bonuskohta, ei ole opetettu vielä: Asenna SSH-demoni. Kokeile omalla ssh-palvelimellasi jotain seuraavista: ssh-copy-id, sshfs, scp tai git. (Helpoin lienee scp: ‘scp foo.txt tero@example.com:’)

Lähde: Karvinen, Tero 2021: 8 Week Linux Course (https://terokarvinen.com/2021/linux-server-course-linux-palvelimet-ict4tn021-3016/).


## Lokitapahtumat

Aloitin tehtävien tekemisen käynnistämällä Debian-palvelimeni ja päivittämällä asentamani paketit ajamalla komennot `sudo apt-get update` ja `sudo apt-get dist-upgrade`. 

Aloitin lokien seuraamisen seuraamalla tiedostoa auth.log ajamalla komennon `sudo tail -f auth.log` lokikansiossa `/var/log`.
Aiheutin lokiin tapahtuman epäonnistuneesta toimenpiteestä ajamalla komennon `sudo touch hello` ja kirjoittamalla salasanakenttään väärän salasanan. Lokiin ilmestyi tämä viesti:

![image](https://user-images.githubusercontent.com/47157255/132139840-8eeeec80-386d-4621-a7d3-ceb51f76d7cc.png)

Viestissä näkyy mm. komennon kirjoittanut käyttäjä ja virheviesti autentikointivirheestä

Sen jälkeen aiheutin onnistuneen toimenpiteen kirjoittamalla oikean salasanan:

![image](https://user-images.githubusercontent.com/47157255/132139892-5a0da75b-a5ba-4e32-8998-413a656dd5bd.png)

Onnistuneessa lokissa näkyy käyttäjä, lokin aiheuttanut hakemisto sekä käytetty komento ja sen sijainti.




## Unelmieni apt-get -komento

Halusin asentaa GIT:in, GIMP:in ja Blenderin yhdellä apt-get komennolla, joten ajoin komennon `sudo apt-get install -y blender git gimp` ja sen jälkeen päivitin paketit ajamalla komennon `sudo apt-get update`. Ohjelmat käynnistyvät ongelmitta, mutta Blender toimii todella hitaasti palvelimen heikon suorituskyvyn takia.

## Kolme uutta ohjelmaa

En muistanut, miten paketinhallinnassa olevat ohjelmat saadaan esille, joten lunttasin Teron viikon 1 vinkeistä komennon `sudo apt-cache search`.
Ajoin komennon `sudo apt-cache search terminal` ja terminaaliin ilmestyi valtavasti eri paketteja. Selailin paketteja ja päätin asentaa seuraavat ohjelmat: ytree, tilde ja wdiff.

### Ytree
Ytree on terminaalissa toimiva ohjelma, joka näyttää graafisesti laitteen hakemistot puina. Ytreellä voi myös selailla hakemistoja, luoda hakemistoja ja muokata tiedostoja. Ohjelma näyttää tältä

![image](https://user-images.githubusercontent.com/47157255/132141147-2a7da23a-0dff-40ba-8628-58b936514dff.png)

### Tilde

Tilde on terminaalissa käytettävä tekstieditori, jota on helppo käyttää ja muistuttaa vähän Windowsin Notepadia. Tilde näyttää tältä:

![image](https://user-images.githubusercontent.com/47157255/132141268-661bf74e-1b1a-4752-a5fd-2e28b0caf4bb.png)


### Wdiff

Wdiff on ohjelma, joka vertailee kahden eri tekstitiedoston eroja ja näyttää ne terminaalissa. Kirjoitin kaksi eri tekstitiedostoa hello ja hello2 käyttämällä edellämainittua Tildeä. Ainoa ero tiedostoissa on viimeinen sana; hello-tiedostossa "tilde!" ja hello2-tiedostossa "wdiff!". Ajamalla komennon `wdiff hello hello2` tulee tulokseksi:

![image](https://user-images.githubusercontent.com/47157255/132141439-629acb1c-841e-46a5-88cf-c2c7dffef8c0.png)

##Lähteet

https://terokarvinen.com/2021/linux-server-course-linux-palvelimet-ict4tn021-3016/






